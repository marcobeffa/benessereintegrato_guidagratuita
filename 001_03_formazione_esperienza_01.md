# Formazione / Esperienza 1

## Un duro colpo

Una delle prime esperienze che mi hanno fatto entrare in contatto con il mondo della salute è stata la **frattura dello scafoide.** 

## Infortuni nello sportivo

Gli infortuni nello sportivo sono una di quelle situazioni in cui è necessario intraprendere un buon percorso per poter ritornare in campo in forma!

Giocando a Rugby all'età di 16 anni per una caduta subii la **frattura di questo piccolo osso**, che in molti casi quando si rompe fa fatica a saldarsi, sopratutto se non si interviene in modo corretto, e spesso chi ha questo trauma  conclude la sua vicenda andando incontro a una condizione chiamata pseudoartrosi, proprio quello che è capitato a me.

## Quello che una persona non dovrebbe fare.

Devo **confessare** che feci tutto quello che un paziente non dovrebbe fare. Ora da **fisioterapista**  saprei come intervenire e gestire la riabilitazione e il recupero, ma allora la **paura e la non conoscenza** delle cose mi avevano paralizzato, e ci ho messo il doppio del tempo per risolvere il problema, che si è risolto in malo modo perchè il mio scafoide tutt'ora non è ancora saldato, ma comunque con le giuste cure funziona a dovere anche così!

Posso dire che questa lezione mi è servita perchè ho capito come la paura e la mancanza di una corretta informazione e gestione possono portare a fare scelte che **peggiorano molto la situazione.**

## Questione di prospettiva

Ricordo ancora la **disperazione** che mi prese quando il medico mi disse che con questa frattura non avrei più potuto giocare a Rugby se non si fosse saldata, e ovviamente io pensavo che non avrei più potuto fare nemmeno le altre cose.

In effetti non è stata una bella esperienza e forse una delle maggiori cause che mi hanno spinto a **scegliere la scuola di fisioterapia** era proprio perchè volevo capire come potesse un osso non saldarsi e finire in pseudoartrosi sembrava non ci fosse una soluzione e la curiosità di voler scoprire penso abbia guidato la mia scelta.

Quello che pensavo e che penso tutt'ora è:

> Le patologie e i problemi di salute, hanno delle cause e avranno anche un modo per essere risolti. 
Voglio capire perché come funziona il corpo e prima o poi troverò una soluzione!

## Chi cerca trova!

Ora posso dire: si avevo ragione, basta cercare e tranne in alcuni casi dove i problemi di salute sono gravi o sono arrivati ad un punto tale da essre irreversibili:

> Nella maggior parte dei casi c'è sempre una Soluzione!






<!--stackedit_data:
eyJoaXN0b3J5IjpbMTY4NzQ5MTA3NSwtMzQ1NTE2NTU0LC02Nj
kzNzQ2MzMsOTU1MzI3MzQ3LC01OTg4NzUwMzJdfQ==
-->